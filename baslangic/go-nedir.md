# Go Nedir?

![](<../.gitbook/assets/image (2).png>)

Google marka isminin kısaltmasından ismini alan Go programlama dili, Google içerisinde barınan sistemlerin daha güvenli ve verimli çalışabilmesi için **2007** yılında geliştirilmeye başlanmış olup **2009** yılında ilk versiyonu yayınlanmıştır.

Go geliştirilirken izlenen odak noktası, diğer programlama dillerinin karakteristik özelliklerini ortadan kaldırmadan kod yazmadaki zorluklarını çözmek ve mottoyu basitlik olarak tutmaktır.

Go, çöp toplama, bellek güvenliği, otomatik değişken bildirimi, yapısal yazma ve CSP tarzı eşzamanlılık gibi ek avantajlarla birlikte klasik **C/C++** sözdizimine dayanır. Bu aynı zamanda çoklu iş parçacığını özünde tutan en son programlama dilidir.

\
Google mühendislerinden oluşan aşağıdaki kişiler diğer dillerdeki eksik ve artıları Go programlama dilinde ele alarak geliştirme sağlamıştır.

> **Rob Pike:** Plan 9, UNIX, UTF-8
>
> **Robert Griesemer:** Hotspot ve JVM
>
> **Ken Thompson:** B, C, UNIX ve UTF-8

{% hint style="info" %}
**Go'nun logosunda bulunan maskot, Renee French tarafından tasarlanan sevimli bir sincap olduğundan dolayı dilin popülerliğinin artmasına yardımcı olmuştur.**&#x20;

**Go geliştiricileri kendilerini Gophers olarak tanımlamaktadır.**
{% endhint %}

**Dilin Genel Özellikleri**

* Statik olarak yazılmış bir dildir.
* Hızlı derlenme süresine sahiptir.
* Uzak paket yöneticisine yerleşik olarak sahiptir.
* Sözdizimi son derece azdır ve öğrenmesi kolaydır.
* Arka plan kodlama görevleri için başarılıdır.
* JVM gibi sanal bir makineye ya da bağımlılığa ihtiyaç duymayan bir ikili dosyaya uyarlanarak çalışabilir.
* Tüm işletim sistemi platformlarında derlenebilir.
* Manuel bellek yönetimine ihtiyaç duyulmaz.
* İçerisinde yerleşik olarak **test ve kod formatlama** gibi geliştirme süresini hızlandıran standart kitaplıklar barındırır.
* Değişken tip tanımlamaları isteğe bağlıdır.
* Concurrency kullanımları basittir.
* Go ile yazılmış HTTP framework kütüphaneleri benchmark listelerinde **üst sıralarda** yerini almaktadır. (Atreugo, FastHTTP, Fiber)

****

